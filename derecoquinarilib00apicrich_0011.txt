Praefatio. 7

dices msssunt quidem ii numero admodum pauci,
sed quoniam alii cum aliis tam in multis truncis·
que partibus quam in prodigiosis erratis perpetuo
fere tenore exhibendis mirifice consentiunt, alii ab
his in utraque re interdum haut parum discrepant,
eos neque ex uno neque ex valde multis exem-
plaribus descriptos fuisse censendum est. sunt etiam,
de pluribus ita esse put0, manu admodum recenti
scripti, ideoque eos utpote ab indoctis librariis ex-
aratos vitiis scatere minime mirum est, quibus qui-
dem codicibus etiamsi paulo frequentiora menda
irrepsissent, condonandum esset hominibUS‚ cum
ibidem de arte tractaretur sibi neutiquam intellecta
et in qua voces saepe occurrerent extra communem
usum positae, obscurae, nisi medicis et coquis fere
inauditae. labem immensam quam exemplum pri-
mitivum passum est superstites libri scripti nequa·
quam tollere valent. truncata-e voces extremae an-
cipites lectiones relinquunt isque perversus com-
pendiorum amor multas turbas dedit, sed plures
dederunt periodorum fragmenta, concisae et ab-
ruptae periodi, ut saepius vix erui possit quem-
admodum verba construantur. divinandum itaque
et post malam segetem serendum. recurrere est
satius quam male currere. discipulus est prioris
posterior dies, saepe ultra septa transiliendum erat
pedetentim incedenti. illotis pedibus non ingressus
sum in istam veterum culinam et quasi in dolio
figulariam didici, cum Minerva manum quoque movi

