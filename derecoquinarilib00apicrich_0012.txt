8 Praefatio.

γ et meo Marte peregi quod libri non potuerunt. ad
depravata et corrupta connivere non est editoris
strenui, sed omnia expendere, omnia emendare
conari. emendationes quae firmis nituntur rationi-
bus in contextum recipiendae, qua‘e ex ingenio et
coniectura tantum natae reiiciendae. sed ut verum
fatear, plures errores ex coniectura sustuli quam
ex libris qui omnes a depravatis propagati sunt,
ne continuo lectorem remoretur Apicius ex quin-
que annis ante quos primas hastas iactavi et pe-
dem contuli nullus fere dies praeteriit quo non
manus admoverim, lineam duxerim, sub incudem
revocaverim, negotium ruminaverim, iudicium fece-
rim ad amussim. non subcisivis horis et suspensa
manu operatus sum quantumque per alias inter-
pellationes licuit absolvere studui. omnes adhibui
machinas, omnibus vestigiis inquisivi, omnes nervos
intendi, omnes forulos excussi, ut intellegerem Aetna
graviorem Apicium et aliis explicarem qui diu in
herbis fuit sicque pleno gradu ingrediens qui primo
vitulum vix sustuli tandem taurum gestavi. sine
pulvere nulla palma. non pudet me lucubrationem
lucernam olere confiterique lucernariam vitam me
ducere, quamquam haut dixerim pisce saniorem
et bovem in faucibus portantem rore pasci et plus
olei absumere quam vini nihilque„ insumere nisi
noctem. oleo tranquilliorem et terrae onus esse non
est meum, quamquam intra meam cuticulam me

